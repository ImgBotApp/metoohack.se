---
title: 'Barnfilter'
author: 'Lotta Larsson'
date: 2018-01-11T09:03:45.760Z
---
Det har nu sista dagarna framkommit att pojkar så unga som 11 år, tittar på våldsporr även under lektionerna. Detta inte bara hindrar deras utbildning. Det skapar en otrygg miljö för flickorna inte bara i klassrummet. Det har framkommit att de jagar efter flickorna på rasterna för att de vill ha sex. De skryter om att de är sadister och vill strypa kvinnor. En 13-åring vittnar om att en pojke inte bara sagt till henne att hon hade en stor röv och han därför ville piska henne, han skickade ett våldsporrsklipp med en scen där 3 män piskar och våldtar en kvinna. Denna flicka har sagt att hon nu inte vågar bli ihop med någon. Dessutom har pojkar vittnat om att denna typ av porr fungerar som en drog, snabbt går de över till att grövre övergrepp och att de förlorar förmågan att attraheras av vanlig kvinnor och sex i stället för våld. Vidare har unga män vittnat om en upplevelse av njutning, en rush, i våldsituationer ex när unga män träffas för att slåss. Jag har aldrig träffat en kvinna som läst eller tittat på romantiska berättelser, även med öppen sexualitet som förråats av det. Detta även om det funnits våld, även sexuellt våld. ex. Outlander. I stället blir den jämställda, innerliga kärlek med mycket sex det som längtas efter. Det är alltså inte porträttering av nakenhet och sexualitet i sig som är problemet utan något med hur även mjukporr porträtteras. Därför behövs ett filter mot olämpliga saker för barn. Sedan behövs utbildningsfilmer om sex och samlevnad anpassade för barn även förskoleålder, för det börjar tidigt.
