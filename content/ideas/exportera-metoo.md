---
title: 'Exportera #metoo v2 till andra länder'
author: 'MeToo Hack staff'
date: 2018-01-20T08:19:45.760Z
---
Den generella taggen #metoo var en första våg där vem som helst, vart som helst kunde berätta om sina upplevelser. Det skapade en folkrörelse, men dog också ut ganska snabbt och ledde till ett flertal fall av rättmätig kritik där män hängdes ut (ibland dessutom helt felaktigt) utan någon rättslig process.
Den andra generationen av #metoo startades i Sverige genom #tystnadtagning där ett fack av kvinnor istället samlade sig och delade sina historier anonymt och med stor disciplin höll det helt fritt från namngivningar. Syftet var inte att peka ut enskilda individer utan att belysa det enorma strukturella problemet som finns i samhället, alla grupper, skikt och företag. Kort därefter följde ett 60-tal olika branschupprop där minst 30 har publicerat anonyma historier på exakt samma sätt vilket redan nu börjat sprida sig till andra länder (minst 2 i norge, ett i australien och nu senast #timesup i USA). Det är uppenbart att det fanns en process bakom varje framgångsrikt branschupprop i Sverige och en enorm kraft och kunskapen om detta bör spridas.

Alltså, en hemsida som innehåller en beskrivning av hur man gör (intervjua ledarna i dom olika svenska grupperna), länkar till alla (engelska) upprop på DN, SvD och SVT samt i utlandet. En beskrivning av hur mycket kraftfullare ett sådant lokalt upprop blev som en andra våg till #metoo, syftet bakom (att ingen ska kunna dömas för förtal och göra det enklare att driva rättsprocesser mot dom som fortfarande kan bli dömda) etc.

